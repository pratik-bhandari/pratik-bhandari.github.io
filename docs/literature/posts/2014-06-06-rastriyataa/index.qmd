---
title: "कैद राष्ट्रियता"
subtitle: ""
author: Pratik Bhandari
date: 2014-06-06
categories:
  - nepali
  - kathmandu
  - "2014"
---

<!-- Hiding the preview -->    

न त नक्सामा छ देश\
न झण्डामा,\
न दौरा सुरुवालमा छ देश\
न त धोती कछाडमा,\
तिम्रो चौबन्दी चोलीमा\
तिम्रो ढाकाको टोपीमा\
भरेका छौ रङ्गीन बुट्टा\
अनि साँचेका छौ सपना\
एउटा रङ्गीन देशको\


इस्टकोट लगाउँदै\
गम्छा भिर्दै,\
*Levis* र *Calvin Klein* को पैसा तिर्दै,\
फेसबुक र ट्विटर स्टाटसमा\
इन्स्टाग्रामका फोटाहरुमा,\
तिमी देशलाई कैद गर्न खोज्छौ\
र भन्छौ -\
यो मेरो देश: प्राणभन्दा प्यारो छ !\

_Republished in April 2021_
